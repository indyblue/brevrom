Assúmpta est María in cælum: * gaudent Ángeli, laudántes benedícunt Dóminum.
María Virgo assúmpta est * ad æthéreum thálamum, in quo Rex regum stelláto sedet sólio.
In odórem * unguentórum tuórum cúrrimus: adolescéntulæ dilexérunt te nimis.
Benedícta * fília tu a Dómino: quia per te fructum vitæ communicávimus.
Pulchra es * et decóra, fília Jerúsalem, terríbilis ut castrórum ácies ordináta.
