Quæ est ista, * speciósa sicut colúmba, quasi rosa plantáta super rivos aquárum?
Virgo potens, * sicut turris David: mille clýpei pendent ex ea, omnis armatúra fórtium.
Ave, María, * grátia plena; Dóminus tecum: benedícta tu in muliéribus.
Benedíxit te Dóminus * in virtúte sua, quia per te ad níhilum redégit inimícos nostros.
Vidérunt eam * fíliæ Sion vernántem in flóribus rosárum, et beatíssimam prædicavérunt.
