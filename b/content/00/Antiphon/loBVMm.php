Benedícta tu * in muliéribus, et benedíctus fructus ventris tui.
Sicut myrrha * elécta, odórem dedísti suavitátis, sancta Dei Génitrix.
Ante torum * hujus Vírginis frequentáte nobis dúlcia cántica drámatis.
Spécie tua * et pulchritúdine tua inténde, próspere procéde, et regna.
Adjuvábit eam * Deus vultu suo: Deus in médio ejus, non commovébitur.
Sicut lætántium * ómnium nostrum habitátio est in te, sancta Dei Génitrix.
Gaude, María Virgo: * cunctas hǽreses sola interemísti in univérso mundo.
Dignáre me * laudáre te, Virgo sacráta: da mihi virtútem contra hostes tuos.
Post partum, * Virgo, ínvioláta permansísti: Dei Génitrix, intercéde pro nobis.
Ángelus Dómini * nuntiávit Maríæ, et concépit de Spíritu Sancto.
