Cant Trium Puerorum
~<t>Dan. 3:52-57
Benedíctus es, Dómine, Deus patrum nostrórum: * et laudábilis, et gloriósus, et superexaltátus in sæcula.
Et benedíctum nomen glóriæ tuæ sanctum: * et laudábile, et superexaltátum in ómnibus sæculis.
Benedíctus es in templo sancto glóriæ tuæ: * et superlaudábilis, et supergloriósus in sæcula.
Benedíctus es in throno regni tui: * et superlaudábilis, et superexaltátus in sæcula.
Benedíctus es, qui intúeris abýssos, et sedes super Chérubim: * et laudábilis, et superexaltátus in sæcula.
Benedíctus es in firmaménto cæli: * et laudábilis, et gloriósus in sæcula.
Benedícite, ómnia ópera Dómini, Dómino: * laudáte, et superexaltáte eum in sæcula.
