Psalmus 143. i.   Benedictus Dominus
Benedíctus Dóminus, † Deus meus, qui docet manus meas ad prælium, * et dígitos meos ad bellum.
2  Misericórdia mea, et refúgium meum: * suscéptor meus, et liberátor meus :
3  Protéctor meus, et in ipso sperávi: * qui subdit pópulum meum sub me.
4  Dómine, quid est homo quia innotuísti ei? * aut fílius hóminis, quia réputas eum?
5  Homo vanitáti símilis factus est: * dies ejus sicut umbra prætéreunt.
6  Dómine, inclína cælos tuos, et descénde: * tange montes, et fumigábunt.
7  Fúlgura coruscatiónem, et dissipábis eos: * emítte sagíttas tuas, et conturbábis eos.
8  Emítte manum tuam de alto, éripe me, et líbera me de aquis multis: * de manu filiórum alienórum.
9  Quorum os locútum est vanitátem: * et déxtera eórum, déxtera iniquitátis.
