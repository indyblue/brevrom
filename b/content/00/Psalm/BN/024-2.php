Psalmus 24. ii.  Dulcis et rectus
9  Dulcis et rectus Dóminus: * propter hoc legem dabit delinquéntibus in via.
10  Diriget mansuétos in judício: * docébit mites vias suas.
11  Univérsæ viæ Dómini, misericórdia et véritas, * requiréntibus testaméntum ejus et testimónia ejus.
12  Propter nomen tuum, Dómine, propitiáberis peccáto meo: * multum est enim.
13  Quis est homo qui timet Dóminum? * legem státuit ei in via, quam elégit.
14  Anima ejus in bonis demorábitur: * et semen ejus hereditábit terram.
15  Firmaméntum est Dóminus timéntibus eum: * et testaméntum ipsíus ut manifestétur illis.
