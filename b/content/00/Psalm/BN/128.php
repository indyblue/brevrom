Psalmus 128.  Sæpe expugnaverunt me
Sæpe expugnavérunt me a juventúte mea, * dicat nunc Israël:
2  Sæpe expugnavérunt me a juventúte mea: * étenim non potuérunt mihi.
3  Supra dorsum meum fabricavérunt peccatóres: * prolongavérunt iniquitátem suam.
4  Dóminus justus concídit cervíces peccatórum: * confundántur et convertántur retrórsum omnes, qui odérunt Sion.
5  Fiant sicut fœnum tectórum: * quod priúsquam evellátur exáruit:
6  De quo non implévit manum suam qui metit: * et sinum suum qui manípulos cólligit.
7  Et non dixérunt qui præteríbant: Benedíctio Dómini super vos: * benedíximus vobis in nómine Dómini.
