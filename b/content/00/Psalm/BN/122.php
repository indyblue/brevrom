Psalmus 122.   Ad te levavi
Ad te levávi óculos meos, * qui hábitas in cælis.
2  Ecce sicut óculi servórum, * in mánibus dominórum suórum.
3  Sicut óculi ancíllæ in mánibus dóminæ suæ: * ita óculi nostri ad Dóminum, Deum nostrum, donec misereátur nostri.
4  Miserére nostri, Dómine, miserére nostri: * quia multum repléti sumus despectióne:
5  Quia multum repléta est ánima nostra: * oppróbrium abundántibus, et despéctio supérbis.
