Psalmus 103. ii.  Rigans montes
14  Rigans montes de superióribus suis: * de fructu óperum tuórum satiábitur terra :
15  Prodúcens fœnum juméntis: * et herbam servitúti hóminum :
16  Ut edúcas panem de terra: * et vinum lætíficet cor hóminis :
17  Ut exhílaret fáciem in óleo: * et panis cor hóminis confirmet.
18  Saturabúntur ligna campi, et cedri Líbani, quas plantávit: * illic pásseres nidificábunt.
19  Heródii domus dux est eórum: * montes excélsi cervis : petra refúgium herináciis.
20  Fecit lunam in témpora: * sol cognóvit occásum suum.
21  Posuísti ténebras, et facta est nox: * in ipsa pertransíbunt omnes béstiæ silvæ.
22  Cátuli leónum rugiéntes, ut rápiant: * et quærant a Deo escam sibi.
23  Ortus est sol, et congregáti sunt: * et in cubílibus suis collocabúntur.
24  Exíbit homo ad opus suum: * et ad operatiónem suam usque ad vésperum.
