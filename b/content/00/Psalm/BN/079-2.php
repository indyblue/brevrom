Psalmus 79. ii.  Vineam de Ægypto
9  Víneam de Ægypto transtulísti: * ejecísti Gentes, et plantásti eam.
10  Dux itíneris fuísti in conspéctu ejus: * plantásti radíces ejus, et implévit terram.
11  Opéruit montes umbra ejus: * et arbusta ejus cedros Dei.
12  Exténdit palmites suos usque ad mare: * et usque ad flumen propágines ejus.
13  Ut quid destruxísti macériam ejus: * et vindémiant eam omnes, qui prætergrediúntur viam?
14  Exterminávit eam aper de silva: * et singuláris ferus depástus est eam.
15  Deus virtútum, convértere: * respice de cælo, et vide, et vísita víneam istam.
16  Et pérfice eam, quam plantávit déxtera tua: * et super fílium hóminis, quem confirmásti tibi.
17  Incénsa igni, et suffóssa: * ab increpatióne vultus tui períbunt.
18  Fiat manus tua super virum déxteræ tuæ: * et super fílium hóminis quem confirmásti tibi.
19  Et non discédimus a te, vivificábis nos: * et nomen tuum invocábimus.
20  Dómine, Deus virtútum, convérte nos: * et osténde fáciem tuam, et salvi érimus.
