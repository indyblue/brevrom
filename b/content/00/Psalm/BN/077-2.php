Psalmus 77.ii.   Filii Ephrem
12  Fílii Ephrem intendéntes et mitténtes arcum: * convérsi sunt in die belli.
13  Non custodiérunt testaméntum Dei: * et in lege ejus noluérunt ambuláre.
14  Et oblíti sunt benefactórum ejus: * et mirabílium ejus quæ osténdit eis.
15  Coram pátribus eórum fecit mirabília in terra Ægypti: * in campo Táneos.
16  Interrúpit mare, et perdúxit eos: * et státuit aquas quasi in utre.
17  Et dedúxit eos in nube diéi: * et tota nocte in illuminatióne ignis.
18  Interrúpit petram in erémo: * et adaquávit eos velut in abysso multa.
19  Et edúxit aquam de petra: * et dedúxit tamquam flúmina aquas.
