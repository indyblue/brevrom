Prologus beati Hieronymi in psalterium Romanum.
Beatissimo papae Damaso sedis apostolicae urbis Romae Hieronymus supplex. Legi litteras apostolatus tui / poscentes ut secundum LXX interpretum canens psalmographum / interpretari festinem propter fastidium Romanorum: ut ubi obscuritas impedit / aperitus et latine trahatur sensus. Precatur ergo cliens tuus ut vox ista psallentium in sede Romana die noctuque canatur: et ut in fine cujuslibet psalmi siue in matutinis horis fine vespertinis conjungi praecipiat apostolatus tui ordo Goria patri et filio et spiritui sancto / sicut erat in principio et nunc et semper et in saecula saeculorum amen. Istud carmen omni psalmo conjungi praecipias: ut fides CCCXVIII episcoporum Niceni concilii etiam vestri oris confortio declaretur. Ubi autem deus et homo honorabili voce cantatur: Aleluia semper cum omnibus psalmis affigatur / ut in omni loco communiter respendeatur horis diurni nocturnique temporis. In ecclesia autem post ressurectionem usque ad sanctam pentecostem finiatur. inter dierum vero spacia quinquagesime propter novitatem sancti pasche vox ista laudis canatur in Aleph quod prologus latine aut praefatio dicitur.
Nunc usus ecclesiae habet a sancto pascha id est ab Anastasi domini usque ad septuagesimam psallere Haleluiah, a septuagesima vero ad pascha silet et finit Haleluia: et ejus loco canit Laus tibi domine rex aeternae gloriae.
