Ad Reurendissimum in Christo patrem et D.D. Guillelmum Briconne cum miseratione divina sacrosanctae ecclesiae Romanae Cardinalem / Episcopum Tusculanum / Archepiscopum Narbonenem: in quincuplam psalterii aeditionem Jacobi Fabri Stapulenem praefatio.
Cum omnia fere studia / voluptatis et utilitatis nonnichil afferre sint solita: sola diuina non voluptatem modo et utilitatem sed summa pollicetur foelicitatem. beati (iquit) qui scrutantur testimonia tua. Quae igitur nobis potius sequenda / quae magis amplectenda. Longo equidem temporis interuallo humana sum secutus et diuinis vix prima (ut ajunt) admoui labra (augusta enim sunt et non temere adeunda) at ex illa quisquis remota delibatione tanta lux affulgere visa est: ut ejus comparatione disciplinae humanae michi visae sint tenebrae, tanta spirare fragantia: ut illi suauiolentiae hichil inueniatur in terris simile, neque aliam crediderim terrenam paradisum: cujus odore invitae imortalitatem foueantur animae.

